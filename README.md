# SCTurkey Kadın Yazılımcı Destekleme Programı, Sezon 1

_Her fırtına bir damla yağmur ile başlar..._

10 etkinlikten oluşan bu program [Software Craftsmanship Turkey](https://www.meetup.com/Software-Craftsmanship-Turkey/) tarafından düzenlenmektedir.

Programın ana amacı, erkek egemen sektörümüzde kadın yazılımcıların mesleki gelişmelerini arttırabilecekleri yeni ve etkin fırsatlar yaratmak ve yazılım sektöründe aranan örnek yazılımcılar arasında yer bulmalarına destek olmaktır.

Programa katılım tamamen **ücretsizdir**. Organizatörler ve konuşmacılar gönüllü olarak yer almaktadır.

# İçerik 
  * [Katılım için Koşullar](#kat%C4%B1l%C4%B1m-i%C3%A7in-ko%C5%9Fullar)
  * [Ön Kayıt](#%C3%B6n-kay%C4%B1t-son-durum-kesin-kay%C4%B1tlar-tamamland%C4%B1)
  * [Kontenjan](#kontenjan)
  * [Takvim](#takvim)
  * [Sertifika](#sertifika)
  * [Söyleşi Konuşmacılarımız](#s%C3%B6yle%C5%9Fi-konu%C5%9Fmac%C4%B1lar%C4%B1m%C4%B1z)
  * [Eğitim Konuşmacımız](#e%C4%9Fitim-konu%C5%9Fmac%C4%B1m%C4%B1z)
  * [TDD Atölyesi Mentörleri](#TDD-Atölyesi-Mentörleri)
  * [Etkinlik Sonrası Görevler](#etkinlik-sonras%C4%B1-g%C3%B6revler)
  * [Etkinlik Dili](#etkinlik-dili)
  * [Eğitim Mekanı](#e%C4%9Fitim-mekan%C4%B1)
  * [Atölye Mekanı](#at%C3%B6lye-mekan%C4%B1)
  * [Sponsorlar](#sponsorlar)
  * [Destekleyen Topluluklar](#destekleyen-topluluklar)
  * [Sosyal Medyada Duyuru](#sosyal-medyada-duyuru)
  * [İletişim](#ileti%C5%9Fim)
  * [Duyurular](#duyurular)
  * [Etkinliklerden Görüntüler](#etkinliklerden-görüntüler)

## Katılım için Koşullar

* Program sadece kadın yazılımcılar için tasarlanmıştır.
* Tüm katılımcılar gündelik iş hayatlarında aktif olarak yazılım geliştiriyor olmalıdır.
* Üniversite mezun olma kısıtlaması bulunmamaktadır ancak katılımcılardan aktif olarak yazılım geliştiricilik yapması beklenmektedir.
* Programlama dili ya da iş kapsamı konularında herhangi bir kısıtlama bulunmamaktadır.
* Atölye şeklinde gerçekleşecek etkinlikler için kişisel bilgisayarlarınızı getirmeniz gerekmektedir.

[[^]](#i%C3%A7erik "Sayfa Başına Git")

## Ön Kayıt (Son Durum: Kesin Kayıtlar Tamamlandı)

~~Ön kayıtlarımız 25 Şubat 2019 Pazartesi saat 17:00 itibariyle kapanacaktır. Başvuru için Ön Kayıt Formunu eksiksiz doldurunuz.~~

~~Ön kayıtlarımız kapanmıştır. Gelen 360 başvuru için tüm kadın yazılımcılara teşekkür ederiz.~~

~~140 kişilik kontenjan için ön kayıt yapanlar ile eposta üzerinden iletişim kurulmuştur.~~

**Kesin kayıtlar tamamlanmıştır. 8 dakika içinde 145 kayıt aldık. Kesin kaydını tamamlayanlar ile iletişime geçilecektir.**

| Durum | İşlem | Tarih |
| --- | --- | --- |
| Tamamlandı | Ön kayıt açılış | 05.02.2019, Salı | 
| Tamamlandı | Ön kayıt kapanış | 25.02.2019, Pazartesi |
| Tamamlandı | Son kayıtların netleşmesi | 01.03.2019, Cuma |

1 Mart 2019 tarihi itibariyle katılımcı listemiz netleşmiş ve sizler ile iletişim kurulmuş olacaktır.

[[^]](#i%C3%A7erik "Sayfa Başına Git")

## Kontenjan

Yoğun ilgi nedeniyle kontenjan **140 kişi** olarak belirlenmiştir.

[[^]](#i%C3%A7erik "Sayfa Başına Git")

## Takvim

Etkinliklerimizde başlangıç seviyesi konulardan daha ziyade, deneyimler ile derinleşmiş daha ileri teknikler ve konuların konuşulması planlanmaktadır.

| No | Tarih | Konu | Yer | Saat 
| --- | --- | --- | --- | --- | 
| 1  | 04.03.2019, Pazartesi | [Agile & Scrum: Çevik Olmak Neden Bu Kadar Zor?](#etkinlik-1-agile--scrum-%C3%A7evik-olmak-neden-bu-kadar-zor) | [Microsoft](#eğitim-mekanı) | 19:00-21:30 |
| 2  | 12.03.2019, Salı | [Software Craftsmanship: Yazılım Geliştirmede Etik ve Profesyonellik](#etkinlik-2-software-craftsmanship-yaz%C4%B1l%C4%B1m-geli%C5%9Ftirmede-etik-ve-profesyonellik) | [Microsoft](#eğitim-mekanı) | 19:00-21:30 |
| 3  | 19.03.2019, Salı | [Yazılım Geliştirmede Çöp Kavramı ve Temizleme Yöntemleri](#etkinlik-3-yaz%C4%B1l%C4%B1m-geli%C5%9Ftirmede-%C3%A7%C3%B6p-kavram%C4%B1-ve-temizleme-y%C3%B6ntemleri) | [Microsoft](#eğitim-mekanı) | 19:00-21:30 |
| 4  | 25.03.2019, Pazartesi | [Yazılım Ekipleri için Yazılım Geliştirme Kültürü](#etkinlik-4-yaz%C4%B1l%C4%B1m-ekipleri-i%C3%A7in-yaz%C4%B1l%C4%B1m-geli%C5%9Ftirme-k%C3%BClt%C3%BCr%C3%BC) | [Microsoft](#eğitim-mekanı) | 19:00-21:30 |
| 5  | 01.04.2019, Pazartesi  | [SDLC süreçleri, CI/CD Pipeline, Automated Testing](#etkinlik-5-tdd-automated-testing-canl%C4%B1-tdd-deneyimi) | [Microsoft](#eğitim-mekanı) | 19:00-21:30 |
| 6  | 06.04.2019, Cumartesi | [Tüm Gün Sürecek TDD ve Eşli Programlama Atölyesi: Code Retreat](#etkinlik-6-t%C3%BCm-g%C3%BCn-s%C3%BCrecek-tdd-ve-e%C5%9Fli-programlama-at%C3%B6lyesi-code-retreat) | [Microsoft](#eğitim-mekanı) | 09:00-16:30 |
| 7  | 08.04.2019, Pazartesi | [Pair Programming & Code Review: Yazılım Ustasının El Kitabı](#etkinlik-7-pair-programming--code-review-yaz%C4%B1l%C4%B1m-ustas%C4%B1n%C4%B1n-el-kitab%C4%B1) | [Microsoft](#eğitim-mekanı) | 19:00-21:30 |
| 8  | 11.04.2019, Perşembe | [Temiz Kod Tasarım Pratikleri](#etkinlik-8-temiz-kod-tasar%C4%B1m-pratikleri) | [Microsoft](#eğitim-mekanı) | 19:00-21:30 |
| 9  | 29.04.2019, Pazartesi | [Profesyoneller için Git](#etkinlik-9-profesyoneller-i%C3%A7in-git)  | [Microsoft](#eğitim-mekanı) | 19:00-21:30 |
| 10 | 02.05.2019, Perşembe | [Yazılımcılar için Topluluk Önünde Konuşma ve Sunum Hazırlamanın İpuçları](#etkinlik-10-yaz%C4%B1l%C4%B1mc%C4%B1lar-i%C3%A7in-topluluk-%C3%B6n%C3%BCnde-konu%C5%9Fma-ve-sunum-haz%C4%B1rlaman%C4%B1n-ipu%C3%A7lar%C4%B1) | [Microsoft](#eğitim-mekanı) | 19:00-21:30 |

### Etkinlik 1. Agile & Scrum: Çevik Olmak Neden Bu Kadar Zor?
**Yer:** [Microsoft](#eğitim-mekanı) **Tarih:** 04.03.2019, Pazartesi **Saat:** 19:00 - 21:30

Bu etkinlikte çeviklik kavramından, startup ve kurumsal dünyadaki farklılıklarından, yazılım doğasına yaklaşımından ve sıkça içine düşülen yanlışlardan bahsedilecek. Scrum çerçevesinin çevikliğe olan etkisine, pratikte yapılması ve yapılmaması gerekenlere de değinilecek. Özellikle yazılımcı olarak bizi bekleyen zihniyet değişiminin yapıtaşları ile deneyimlerimiz aktarılacak.

### Etkinlik 2. Software Craftsmanship: Yazılım Geliştirmede Etik ve Profesyonellik
**Yer:** [Microsoft](#eğitim-mekanı) **Tarih:** 12.03.2019, Salı **Saat:** 19:00 - 21:30

Bu etkinlikte yazılım geliştirmede etik ve profesyonellik kavramlarından bahsedilecek. Yazılım dünyasında unutulmaması gereken etik kuralları, bir meslek olarak yazılım geliştirme ve yazılımda ustalaşma yolculuğuna nasıl çıkabileceğimiz işlenecek konular arasında.

### Etkinlik 3. Yazılım Geliştirmede Çöp Kavramı ve Temizleme Yöntemleri
**Yer:** [Microsoft](#eğitim-mekanı) **Tarih:** 19.03.2019, Salı **Saat:** 19:00 - 21:30

Yazılım geliştirirken hemen hemen her anda çöp üretiyoruz, ya da çöplerin içinde geliştirme yapıyoruz. Çalışma hayatından ayrılamaz bir kavram olan çöp kavramını, tespit edilerek verimli bir şekilde temizlenmesi için en ince detaylarına dek etkinliğimizde tartışacağız. 

### Etkinlik 4. Yazılım Ekipleri için Yazılım Geliştirme Kültürü
**Yer:** [Microsoft](#eğitim-mekanı) **Tarih:** 25.03.2019, Pazartesi **Saat:** 19:00 - 21:30

Yazılım geliştirmek başlı başına bir ekip işidir. Ekipler sadece üretim yapmazlar. Beraberlerinde bir kültür de oluştururlar. Yazılımın başarısı, çalışanların ve müşterinin memnuniyeti de bu kültür ile doğrudan ilişkilidir. Bu etkinlikte şirketinizde ve ekibinizde yazılım geliştirme kültürü nasıl olmalı, nelere dikkate etmek gerekir, hangi noktalarda harekete geçebilirizi tartışacağız.

### Etkinlik 5. TDD, Automated Testing, Canlı TDD Deneyimi
**Yer:** [Microsoft](#eğitim-mekanı) **Tarih:** 01.04.2019, Pazartesi **Saat:** 19:00 - 21:30

Bu etkinliğimizde TDD, Automated Testing ve CI/CD süreçlerinden bahsedilecek. Akabinde bir kod kata ile TDD deneyimi yaşayacağız. Kod katayı canlı kodlama ile hep beraber yazacağız. Bilgisayarınızı getirmenize gerek yoktur.

### Etkinlik 6. Tüm Gün Sürecek TDD ve Eşli Programlama Atölyesi: Code Retreat
**Yer:** Microsoft **Tarih:** 06.04.2019, Cumartesi **Saat:** 09:30 - 16:30

Coderetreat atölyesinde **bilgisayarınızı yanınızda mutlaka getirmelisiniz**. Tüm gün boyunca TDD ve eşli programlama ile bir oyun yazacağız. Birbirinden ilginç kısıtlamalar ile kod tasarımında farklı bakış açıları getirmeye çalışacağız. Aktif kodlama yapacak, test yazacağız.

### Etkinlik 7. Pair Programming & Code Review: Yazılım Ustasının El Kitabı
**Yer:** [Microsoft](#eğitim-mekanı) **Tarih:** 08.04.2019, Pazartesi **Saat:** 19:00 - 21:30

Eşli programlama ve kod inceleme, yazılım süreçleri içerisinde yer alan, sosyal beceri isteyen, kaliteye doğrudan etki edebilen, deneyimler ile ustalaşabilen çok özel pratiklerdir. Bu pratiklere senelerini veren konuşmacılarımız tüm deneyimlerini katılımcılarımız ile paylaşacaklar.

### Etkinlik 8. Temiz Kod Tasarım Pratikleri
**Yer:** [Microsoft](#eğitim-mekanı) **Tarih:** 11.04.2019, Perşembe **Saat:** 19:00 - 21:30

Yazılımcıların başını ağrıtan belki de en büyük sorun yazılım kalitesinin düşük olmasıdır. Yazılımı kaliteli yapan şeylerin başında temiz olması gelir. Bu etkinlikte hem mimari hem de kod açısından temiz olmak ne demek, nasıl olunur sorularına cevap arayacağız.

### Etkinlik 9. Profesyoneller için Git
**Yer:** [Microsoft](#eğitim-mekanı) **Tarih:** 29.04.2019, Pazartesi **Saat:** 19:00 - 21:30

Git sadece bir versiyon kontrol sistemi değil, tüm gücü ile yazılım süreçlerimizi şekillendirebilen çok önemli bir araçtır. Doğru kullanabilmek için hem Git'in iç çalışma yapısını iyi anlamalı, hem de akış modellerinin verimliğini yüksek tutmalıyız. Bu etkinlikte tüm yönleri ile Git'i ele alacak ve deneyimler ışığında ipuçları paylaşacağız.

### Etkinlik 10. Yazılımcılar için Topluluk Önünde Konuşma ve Sunum Hazırlamanın İpuçları
**Yer:** [Microsoft](#eğitim-mekanı) **Tarih:** 02.05.2019, Perşembe **Saat:** 19:00 - 21:30

İnsanlar önünde konuşmak, çoğunlukla korkularımız arasında en üst sıralarda yer alır. Ancak bir yazılımcı olarak sunum hazırlamak, konuşma yapmak, insanlara bir konuda derinlemesine bilgi aktarmak sıradan iş hayatımızın ayrılmaz bir parçasıdır. Bu konuda deneyimli konuşmacılarımız sizlere onlarca pratik ipucu aktaracak ve katılımcıların korkularını yenmesi için yeni yöntemler iletecek.

Son etkinliğimizde kapanış ve sertifika töreni de gerçekleşecektir.

[[^]](#i%C3%A7erik "Sayfa Başına Git")

## Sertifika

Son etkinlik kapanışta, 10 etkinliğin asgari 8'ine katılan katılımcılara "**Katılım Sertifikası**" verilecektir.

[[^]](#i%C3%A7erik "Sayfa Başına Git")

## Söyleşi Konuşmacılarımız

Her etkinliğin son 40 dakikası, yazılım ve teknoloji alanlarında başarı kazanmış lider kadınlar ile söyleşiler gerçekleştireceğiz. Kendi hikayelerini anlatacaklar ve bizlere deneyimlerini paylaşacaklar. Bu özel bölüm için konuşmacılarımız yavaş yavaş netleşmeye başladı.

### [Neslihan Şirin Saygılı](https://www.linkedin.com/in/sirinnes) 
Prisync'in kurucu ortağı ve yazılım geliştirme yöneticisidir. İTÜ Bilgisayar Mühendisliği bölümünden mezun olmuştur. Temel olarak ilgilendiği alanlar bilgi edinilmesi (information retrieval), verinin işlenmesi (metin sınıflandırma, yazar tespiti) ve bu verinin bilgiye dönüştürülmesidir. Python, Java, PHP, Ubuntu, HTTP yığını, Linux-Nginx-MySQL üçlüsü gündelik olarak kullandığı araçlardır. 

### [Elif T. Kuş](https://www.linkedin.com/in/eliftkus) 
Farklı alanlardaki eğitiminden sonra, yazılım mühendisi olmayı tercih etti. ODTÜ’den Kimya Mühendisliği Lisans derecesi, Boğaziçi Üniversitesi’nden Bilişsel Bilim Yüksek Lisans derecesi ve bir yıllık çalışmadan sonra yazılım yapmak istediğine karar verdi ve Boğaziçi Üniversitesi'nden Yazılım Mühendisliği Yüksek Lisans derecesi aldı. 2007'den beri IT sektöründe (Overteam, Intertech, ...), 2012'den beri ortağı olduğu Safkan Yazılım'da bulunuyor. Safkan Yazılım bünyesinde, çok sayıda müşteriye hizmet verdi (Aras Kargo, Pointr, Akbank, Hepsiburada, Hayat Varlık, ...). Yazılım alanında yelpazesi geniş olduğu için, yazılım geliştirici, devops mühendisi, proje koordinatörü, teknik danışman gibi roller aldı. 2013’te kadınlar arasında iletişimi sağlamak ve özellikle İstanbul dışındaki kadın yazılımcı adaylarına ilham vermek amacıyla açtığı kadinyazilimci.com blogu, Kadın Yazılımcı Oluşumu’nun başlangıcı oldu.
  
### [Büşra Deniz Akın](https://www.linkedin.com/in/busradeniz)
Londra merkezli çalışan, kaliteli yazılım geliştirmeye meraklı bir yazılım mühendisidir. Şu anda, App Business'ta Android geliştiricisi olarak çalışmaktadır. Google Geliştirici Grubu ve Kadın Teknoloji Mühendisleri Londra topluluklarında eş organizatör olmanın yanı sıra, gönüllü olarak teknoloji etkinlikleri düzenlemekte ve geliştirici konferanslarında konuşmaktadır. Etkinlikler yoluyla bilgi paylaşmanın ve insanlarla işbirliği yapmanın inovasyon ve yeni bakış açıları getireceğine inanmaktadır.

### [Pınar Yanardağ](https://www.linkedin.com/in/pinguar/) 
Doktorasını Purdue Üniversitesi Bilgisayar Mühendisliği bölümünde Fulbright Ph.D. bursu ve Google Anita Borg bursu ile yapmıştır. Şu anda MIT Media Lab'da post-doc yapmaktadır. Geçmişte Pardus GNU/Linux projesi kapsamında TUBITAK UEKAE güvenlik ekibi lideri, floss geliştiricisi, ve Google Summer of Code'un danışmanı olarak çalışmıştır. Boğaziçi Üniversitesi Bilgisayar Mühendisliğinden yüksek lisans derecesine sahiptir.

### [Kadriye Doğan](https://www.linkedin.com/in/dogankadriye) 
2011 yılında Çanakkale OnSekiz Mart Üniversitesi Bilgisayar Mühendisliği bölümünden mezun olmuştur. Galatasaray Üniversitesi Bilgisayar Mühendisliği Yüksek Lisans programında öğrenimine Makine Öğrenmesi alanında devam etmektedir. 2011 yılından beri sektörde yazılım geliştirici olarak yer almaktadır. 2015 yılında dahil olduğu iyzico mühendislik ekibinde çeşitli projelerde yer almış, son 3 senedir Yapay Zeka tabanlı uygulamalar üzerinde çalışmaktadır.

### [Yeşim Başaran](https://www.linkedin.com/in/ye%C5%9Fim-ba%C5%9Faran-8a2a945b)
1996 yılında ODTÜ Endüstri Mühendisliği'nden mezun olmuştur. Çeşitli firmalarda yazılım uzmanı ve proje yöneticisi olarak çalıştıktan sonra 2009 yılından itibaren Özyeğin Üniversitesi'nde yazılım müdürlüğü yapmaktadır. Üniversitenin web, mobil, iş zekası ve akademik süreçlerle ilgili uygulamalarını geliştiren ve destekleyen ekibin yöneticisidir. LGBTİ+ ve kadın hakları konusunda dayanışma, eğitim ve araştırma alanlarında bir çok çalışma ve projeye gönüllü olarak katılmıştır.

### [Gamze Boz](https://www.linkedin.com/in/gamze-boz-3a9278147)
Gamze Boz, ODTÜ'den Bilgisayar Mühendisliği Lisans Derecesi ile mezun oldu. İlk iş deneyimini Cybersoft'da kazandı; arkasından beş yıla yakın süre Ziraat Teknoloji'de yazılım mühendisi olarak çalıştı. Bu sürede, temel bankacılık sistemleri ve İnternet bankacılığı üzerinde çalıştı. Sonrasında, sektör değişikliği yaparak Turkcell'e geçti; toplamda on yılı aşkın bir süre Turkcell ve Turkcell Teknoloji'de yazılım uzmanı ve yazılım mimarlığı rolleri aldı. Tasarım ve kodlama standartları, kurumsal mimari, proje yönetimi konularında çalıştı. Kampanya yönetimi, kalite yönetimi ve tedarikçi yönetimine destek ve danışmanlık sağladı. İş ihtiyaçlarının yazılım ürünlerine dönüşmesinde, tasarım, teknik çözüm ve çözüm mimarisi konularında rol aldı. Yaklaşık bir yıldır Hayat Varlık'ta yazılım geliştirme yöneticisi olarak çalışıyor.

### [Dilek Duman](https://www.linkedin.com/in/dilek-duman-435368a/)
1997 yılında DenizBank Finansal Hizmetler Grubu’na katılan Dilek Duman, 1997-2004 tarihleri arasında Bilgi Teknolojileri Grup Müdürü, 2004-2008 tarihleri arasında Intertech Genel Müdürü olarak görev yaptıktan sonra 1 Ocak 2009’dan itibaren DenizBank Bilgi Teknolojileri ve Destek Operasyonları Genel Müdür Yardımcısı olarak çalışmaktadır. Kariyer hayatına 1989 yılında yazılım mühendisi olarak başlayan Dilek Duman, 1993 senesine kadar Intertech bünyesinde Teknik Danışman olarak görev almıştır. Dilek Duman lisans derecesini Boğaziçi Üniversitesi Bilgisayar Mühendisliği bölümünde tamamlamıştır. Dilek Duman, Intertech, Merkezi Operasyon, Kart Operasyonları bölümlerini yönetmektedir.

### [Ayşe Bilge Gündüz](https://www.linkedin.com/in/aysebilgegunduz)
Yüksek Lisansını İstanbul Teknik Üniversitesi'nde tamamladı ve ardından Yıldız Teknik Üniversitesi'nde doktoraya başladı. Doktorasına halen devam ediyor ve bunun yanı sıra çeşitli makine öğrenmesi ve yapay zeka projelerinde çalışmaktadır. Aynı zamanda 2013'ten bu yana Yıldız Teknik Üniversitesinde araştırma görevlisi olarak çalışmaktadır. Akademinin yanı sıra, gönüllü olarak her yıl Linux Yaz Kampında çalışıyor olmasının yanı sıra, Almanya'da bilişim sektöründe kadınları desteklemek ve cesaretlendirmek amacını taşıyan Informatica Feminale etkinliğinde de eğitmenlik yapmıştır. Ek olarak, CodeLikeAGirl ve Kadın Yazılımcı bloglarında olabildiğince aktif bir şekilde yazılar yazmaktadır. 

| No | Tarih | Söyleşi Konuşmacı |
|:--- |:--- |:--- |
| 1  | 04.03.2019, Pazartesi | [Neslihan Şirin Saygılı](#neslihan-şirin-saygılı) |
| 2  | 12.03.2019, Salı | - |
| 3  | 19.03.2019, Salı | [Elif T. Kuş](#elif-t-ku%C5%9F) |
| 4  | 25.03.2019, Pazartesi | [Büşra Deniz Akın](#büşra-deniz-akın) |
| 5  | 01.04.2019, Pazartesi | [Yeşim Başaran](#yeşim-başaran) |
| 6  | 06.04.2019, Cumartesi | [Ayşe Bilge Gündüz](#ayşe-bilge-gündüz)  |
| 7  | 08.04.2019, Pazartesi | [Pınar Yanardağ](#pınar-yanardağ) |
| 8  | 11.04.2019, Perşembe | [Gamze Boz](#gamze-boz) |
| 9  | 29.04.2019, Pazartesi | Pınar Soyata |
| 10 | 02.05.2019, Perşembe | [Dilek Duman](#dilek-duman) |

Söyleşiler etkinliklerin son 40 dakikası gerçekleşecektir. Yeni konuşmacılarımız önümüzdeki günlerde duyurulacaktır.

[[^]](#i%C3%A7erik "Sayfa Başına Git")

## Eğitim Konuşmacımız

Etkinliklerin ilk bir buçuk saati eğitim ile geçecektir. Eğitmenleri şu şekilde listeleyebiliriz. 

### [Lemi Orhan Ergin](https://www.linkedin.com/in/lemiorhan) 
2001 senesinden bu yana aktif olarak yazılım geliştiren bir bilgisayar mühendisidir. Kariyeri boyunca onlarca kurumsal firmaya danışmanlık vermiş, eBay, Sony, ACM ve iyzico'da yazılım mimarı, yazılım ustası, teknik lider, takım lideri, teknik koordinator, Scrum Master ve agile koç olarak görev almıştır. Yazılım takımlarında yazılım kültürün kurulması, devamı ve sürdürülebilirliği konularında liderlik etmiştir. 2018 yılı içerisinde Hakan Erdoğan ve Sabri Onur Tüzün ile birlikte Craftbase’i kurmuştur. Halen sektör için kritik öneme sahip yazılımlar geliştirmeye devam etmektedir. 

[[^]](#i%C3%A7erik "Sayfa Başına Git")

## TDD Atölyesi Mentörleri

### [Umut Işık](https://www.linkedin.com/in/isikumut/)
Umut Işık Orta Doğu Teknik Üniversitesi bilgisayar mühendisliği bölümü mezunudur. 2001 yılından beri devam eden iş hayatında birçok farklı projede çalıştı. Kariyerinin son yıllarında ellerini kirletmeyi bırakmadan ekip yöneticiliği yapmaya çalışıyor. Bilgi paylaşmanın hayatta insanın sahip olacağı en önemli erdem olduğuna inanıyor ve paylaşımın iki tarafında da olmayı ihmal etmemeye çalışıyor.

## Etkinlik Sonrası Görevler

Her etkinlik sonrası, katılımcılardan çalıştıkları ekiplerde rahatça uygulayabilecekleri bazı görevler verilecektir.

[[^]](#i%C3%A7erik "Sayfa Başına Git")

## Etkinlik Dili

Tüm yansılar ve materyaller İngilizce oluşturulmuştur, ancak **konuşma dili Türkçedir**.

[[^]](#i%C3%A7erik "Sayfa Başına Git")

## Eğitim Mekanı

Etkinliklerimizin Coderetreat atölyeleri hariç tümünü **Microsoft Türkiye ofisi, Levent**de, Jupiter salonunda gerçekleştireceğiz. [Google Harita](https://goo.gl/maps/Le9j5QihZz62) ve [Yandex Harita](https://yandex.com.tr/harita/-/CCQIq49j) üzerinden harita bilgilerine, [Moovit](https://moovitapp.com/index/tr/toplu_ta%C5%9F%C4%B1ma-Microsoft_Turkiye-Istanbul-site_7350239-1563) üzerinden toplu taşıma araçları ile ulaşım bilgilerine erişebilirsiniz.

**Açık Adres:** Microsoft Türkiye Ofisi, Bellevue Residence, Levent Mahallesi, Aydın Sokak No: 7, Levent, Istanbul 

[[^]](#i%C3%A7erik "Sayfa Başına Git")

## Atölye Mekanı

Etkinlik takviminde 6. hafta olarak belirtilen ve katılım sayısına göre 2 seans halinde gerçekleşecek atölyelerin yeri yakında duyurulacaktır.

[[^]](#i%C3%A7erik "Sayfa Başına Git")

## Sponsorlar

### Mekan Sponsorlarımız: 

* [**Microsoft**](https://www.microsoft.com/tr-tr/)

### Etkinlik Sponsorlarımız 

* [**Craftbase**](https://craftbase.io)
* [**Prisync**](https://prisync.com/)
* [**Safkan Yazılım**](https://www.safkanyazilim.com)
* [**Trendyol**](http://www.trendyol.com)

### Coderetreat Sponsorlarımız
* [**Trendyol**](http://www.trendyol.com)

### Media Sponsorumuz:
* [**Sherpa Blog**](https://sherpa.blog)

Yeni sponsorlarımız yakında burada duyurulacaktır. Sponsor olmak için tüm bilgilere [sponsorluk dosyamızdan](sponsorluk-dosyasi.md) erişebilirsiniz.

[[^]](#i%C3%A7erik "Sayfa Başına Git")

## Destekleyen Topluluklar

Bir topluluk ya da bir kuruluş olarak programımızı desteklemeyi düşünüyorsanız, aklımızdakileri "[topluluk olarak nasıl destek olurum?](topluluklar-destek.md)" sayfasında listelemeye çalıştık. Eğer bu alanda önerileriniz varsa duymaktan büyük mutluluk duyarız.

### Ana Destekçi Topluluklar
Ana destekçilerimiz etkinlikler boyunca bizimle olacaklar. Katılımcılarımız bu değerli kadın toplulukları ile doğrudan tanışma ve iletişim fırsatı yakalayacaklar.

* [Kadın Bilişimci](https://www.meetup.com/Kad%C4%B1n-Bili%C5%9Fimci)
* [Kadın Yazılımcı](https://www.kadinyazilimci.com)
* [Django Girls İstanbul](https://djangogirls.org/istanbul/)

### Destekçi Topluluklar

* [DevNot](http://devnot.com)
* [Istanbul Jug](http://javausergroup.istanbul)
* [Kodluyoruz Derneği](https://www.kodluyoruz.org/)

[[^]](#i%C3%A7erik "Sayfa Başına Git")

## Sosyal Medyada Duyuru

Program ile ilgili paylaşım yapmak isterseniz, etkinlik hakkında hazırladığımız [haber metnini](haber-metni.md) kullanabilirsiniz.

[[^]](#i%C3%A7erik "Sayfa Başına Git")

## İletişim

Her tür soru, yorum ve öneriniz için [info@scturkey.org](mailto:info@scturkey.org) adresine e-posta atabilirsiniz.

[[^]](#i%C3%A7erik "Sayfa Başına Git")

## Duyurular

Tüm duyurular [SCTurkey'in Twitter hesabından](https://twitter.com/scturkey) gerçekleşecek. Hesabımızı takip edebilirsiniz.

[[^]](#i%C3%A7erik "Sayfa Başına Git")

## Etkinliklerden Görüntüler

[Google Photos Albümümüzden](https://photos.app.goo.gl/HrgM5QFDWSX4Vg8U8) etkinliklerin fotoğraflarına erişebilirsiniz.
